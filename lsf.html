<!DOCTYPE HTML>

<html>
	<head>
		<title>洛神赋</title>
		<meta charset="utf-8" />
		<meta name="viewport" content="width=device-width, initial-scale=1, user-scalable=no" />
		<link rel="stylesheet" href="assets/css/main.css" />
		<noscript><link rel="stylesheet" href="assets/css/noscript.css" /></noscript>
	</head>
	<body class="left-sidebar is-preload">
		<div id="page-wrapper">

			<!-- Header -->
			<div id="header">

				<!-- Inner -->
					<div class="inner">
						<header>
							<h1><a href="index.html" id="logo">Hello</a></h1>
						</header>
					</div>

				<!-- Nav -->
				<nav id="nav">
					<ul>
						<li><a href="index.html">主页</a></li>
						<li><a href="index.html#banner">文章</a></li>
						
						<li><a href="index.html#features">校园生活</a></li>
						<li><a href="#contact me">联系我</a></li>
						<li><a href="https://wumingzhitu.github.io/freshman-project/621Homepage.html">寝室主页</a></li>
					</ul>
				</nav>

		</div>

			</div>

		<!-- Main -->
				<div class="wrapper style1">

					<div class="container">
						<div class="row gtr-200">
							<div class="col-4 col-12-mobile" id="sidebar">
								<hr class="first" />
								
								
								<section>
									<header>
										<h3><a href="#">一些我想推荐给你的文章</a></h3>
									</header>
									
									<div class="row gtr-50">
										<div class="col-4">
											<a href="twg.html" class="image fit"><img src="images/twg.jpg" alt="" /></a>
										</div>
										<div class="col-8">
											<h4>滕王阁序</h4>
											<p>
												此序意境优美，既有青年人的鸿浩之志，亦有广博深远的思想卓识，可谓是绝世之作。
											</p>
										</div>
										<div class="col-4">
											<a href="DO NOT.html" class="image fit"><img src="images/22222.jpg" alt="" /></a>
										</div>
										<div class="col-8">
											<h4>Do not go gentle into that good night</h4>
											<p>
												“人固有一死，或重于泰山，或轻于鸿毛”，咆哮吧！
											</p>
										</div>
										<div class="col-4">
											<a href="lsf.html" class="image fit"><img src="images/ls.jpg" alt="" /></a>
										</div>
										<div class="col-8">
											<h4>洛神赋</h4>
											<p>
												此词辞藻华丽，如仙如幻，甚为优美。我是不会告诉你这是我最喜欢的古体诗的（dog
											</p>
										</div>
										<div class="col-4">
											<a href="maton.html" class="image fit"><img src="images/pic05.jpg" alt="" /></a>
										</div>
										<div class="col-8">
											<h4>Maton's philosphy</h4>
											<p>
												此篇集百家之长，取物理之粹，言简意赅，绝妙无伦，乃我中学物理老师的得意之作.
											</p>
										</div>
										
									</div>
									
								</section>
							</div>
							<div class="col-8 col-12-mobile imp-mobile" id="content">
								<article id="main">
									<header>
										<h2>洛神赋</a></h2>
										<br>
									</header>
									<a  class="image featured"><img src="images/ls22.jpg" alt="" /></a>
									<br>
									黄初三年，余朝京师，还济洛川。古人有言：斯水之神，名曰宓妃。感宋玉对楚王神女之事，遂作斯赋。其辞曰：

<br>余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见也，无乃是乎！其状若何？臣愿闻之。”

<br>余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。穠纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。

<br>余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。

<br>于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。

<br>于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。

<br>于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。
								</article>
							</div>
						</div>
						<!-- Footer -->
				<div id="footer">
					<div class="container">
						<div class="row">

							

						</div>
						<hr />
						<div class="row">
							<div class="col-12">

								<!-- Contact -->
									<section class="contact">
										<header>
											<h3 id="contact me">想要联系我吗？</h3>
										</header>
										<p>点击下方图标 即可获得我的联系方式，欢迎！</p>
										<ul class="icons">
											<li><a href="https://github.com/abigpigishere" class="icon brands fa-github"><span class="label">GitHub</span></a></li>
											<li><a href="https://twitter.com/newtide528506" class="icon brands fa-twitter"><span class="label">Twitter</span></a></li>
											<li><a href="#" class="icon brands fa-facebook-f"><span class="label">Facebook</span></a></li>
											
										</ul>
									</section>

								<!-- Copyright -->
									<div class="copyright">
										<ul class="menu">
											<li>感谢观看</li><li>Design: 陈戈</a></li>
										</ul>
									</div>

							</div>

						</div>
					</div>
				</div>

		</div>

		<!-- Scripts -->
			<script src="assets/js/jquery.min.js"></script>
			<script src="assets/js/jquery.dropotron.min.js"></script>
			<script src="assets/js/jquery.scrolly.min.js"></script>
			<script src="assets/js/jquery.scrollex.min.js"></script>
			<script src="assets/js/browser.min.js"></script>
			<script src="assets/js/breakpoints.min.js"></script>
			<script src="assets/js/util.js"></script>
			<script src="assets/js/main.js"></script>

	</body>
</html>
